1. ที่เที่ยวตามธรรมชาติในกรุงเทพฯ ศูนย์เรียนรู้ป่าในกรุง

หากเพื่อนๆ อยากได้รูปฮิปสเตอร์มีฉากหลังเป็นต้นไม้เขียวๆ พร้อมสูดอากาศบริสุทธิ์เข้าปอด ต้องไปกันที่ศูนย์เรียนรู้ป่าในกรุงกันเลย เพราะที่นี่เป็นแหล่งเรียนรู้การปลูกป่าเชิงนิเวศแบบยั่งยืนและเป็นการเพิ่มพื้นที่สีเขียวให้กับคนเมือง ซึ่งภายในมีพื้นที่ให้เพื่อนๆ ได้เรียนรู้และถ่ายรูปตามมุมต่างๆ มากมาย เช่น Observation Tower หอชมป่า, Sky Walk ทางเดินชมชั้นเรือนยอด, อาคารนิทรรศการ หรือน้ำตกก็ยังมี

3. พิพิธภัณฑ์บ้านไทย จิม ทอมป์สัน

พิพิธภัณฑ์บ้านไทย จิม ทอมป์สัน เป็นพิพิธภัณฑ์ของ จิม ทอมป์สัน ผู้ก่อตั้งร้านผ้าไหมไทย จิม ทอมป์สัน ภายในประกอบไปด้วยเรือนไทยไม้สัก 6 หลัง มีการจัดแสดงสิ่งของโบราณ ผ้าไหม ร้านอาหาร ห้องสะสมเครื่องกระเบื้องเคลือบ เครื่องกระเบื้องจีน เครื่องกระเบื้องไทย ฯลฯ ด้วยบรรยากาศร่มรื่นของต้นไม้และเรือนไทยจึงให้ความรู้สึกย้อนยุคเป็นอย่างมาก

4. สถานีดับเพลิงบางรัก

สถานีดับเพลิงบางรักเป็นสถานที่ยอดฮิตของคู่รักหลายคู่ที่มักจะเลือกไปถ่ายพรีเวดดิ้งกัน รวมไปถึงเหล่าบัณฑิตที่ไปถ่ายรูปชุดครุยแล้วอยากได้ภาพสไตล์ดิบๆ เท่ๆ ด้วยรูปทรงอาคารที่เป็นสถาปัตยกรรมสไตล์ปัลลาดีโอ มีความคลาสสิก แม้ว่าจะดูเก่าแก่และทรุดโทรม แต่ยังคงสวยงามและมีเสน่ห์ได้อย่างน่าเหลือเชื่อ

5. สวนรถไฟ
สวนรถไฟ - ที่เที่ยวในกรุงเทพ
สวนรถไฟ สวนสาธารณะบรรยากาศร่มรื่นที่เหมาะกับการไปถ่ายรูป ออกกำลังกาย ปั่นจักรยาน ปิกนิก นั่งชิลริมน้ำ ชมดอกไม้ต่างๆ ที่ถูกปลูกไปทั่วบริเวณสวนรถไฟ ดังนั้นใครที่อยากได้ภาพถ่ายวันสบายๆ ชิลๆ หรืออยากได้รูปถ่ายออกกำลังกายในลุคส์สปอร์ตแมน สปอร์ตเกิร์ลล่ะก็ รีบชวนเพื่อน ครอบครัว หรือจูงมือคนรักไปเที่ยวที่นี่กันได้เลย